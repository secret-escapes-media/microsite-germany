---
region: be
layout: content-page
id: christmas
title: Kerst
group-parent: explore-germany
group-order: 1



banner:
  title: Kerst in Duitsland

intro: >
  <p class="text--xl">In de laatste weken van het jaar veranderen veel Duitse steden in sprookjesachtige plekken. Met unieke tradities, heerlijke gerechten en betoverende kerstmarkten, is Duitsland een bestemming die je echt moet bezoeken tijdens de feestdagen. Dit is waarom... </p>

external-link: https://tracking.germany.travel/Y6HOa

topics:

  - id: a-traditional-german-christmas
    title: Een traditionele Duitse kerst
    content: >
      <p class="text--lg">Kerstbomen en kerstmarkten, adventskransen en glühwein - het begon allemaal in Duitsland. Veel van onze tradities hebben hun oorsprong in dit land, dus waar kan je beter de kerstdagen doorbrengen dan hier? Geniet van iconische lekkernijen zoals lebkuchen en kerststollen en ontdek ook tradities die het niet helemaal gehaald hebben, zoals de kerstaugurk. Een kerstbal in de vorm van een augurk die verstopt is in de kerstboom, vind je hem als eerst, dan krijg je een extra cadeau!</p>

  - id: hearty-eats
    title: Stevige gerechten
    content: >
      <p class="text--lg">De Duitsers weten hoe ze een onweerstaanbare kerstmaaltijd moeten klaarmaken. Op Kerstavond wordt voornamelijk vis en worst geserveerd, en op eerste kerstdag staat er traditioneel gans op het menu. Probeer daarnaast feestelijke klassiekers zoals Dominiosteine, Aachener Printen of de kerststol en drink er een glas heerlijke glühwein bij. Mis ook de kruidige Feuerzangenbowle niet, perfect voor lange koude winteravonden.  </p>



sections:

  - id: spectacular-christmas-markets
    title: Spectaculaire kerstmarkten
    content: Wat is er mooier dan het bezoeken van een traditionele Duitse kerstmarkt? Warm jezelf op met glühwein en proef regionale lekkernijen in een betoverende omgeving vol flonkerende lichtjes. Ontdek onze favorieten hieronder...

    highlights:

      - id: heidelberg
        title: Heidelberg
        content: Romantischer dan de kerstmarkt in Heidelberg wordt het niet. Een gotisch-renaissance kasteel dat hoog boven de stad uittorent vormt het decor van de Christkindlesmarkt aan de rivier. De geuren van gekonfijte noten en glühwein laten elk kersthart sneller kloppen.

      - id: rothenburg-ob-der-tauber
        title: Rothenburg ob der Tauber
        content: Dit schilderachtige Beierse dorpje, vol middeleeuwse gebouwen en pittoreske straatjes, wordt elk jaar omgetoverd tot een winters sprookje. Spot de mystieke winterrijder de Reiterle op de Reitelerlesmarkt, proef unieke en winterse lekkernijen en geniet van de feestelijke sfeer. Vrolijk kerstfeest!

      - id: nuremberg
        title: Neurenberg
        content: Deze beroemde kerstmarkt, gelegen op het grote plein van Neurenberg, is een bruisend centrum vol festiviteiten. Heerlijk traditioneel; met de historische kerk vlak naast het plein vind je hier meer dan 600 jaar aan kerstgeschiedenis. Het proeven van de Neurenberger braadworst is een absolute must!

      - id: ravenna-gorge
        title: Ravennaschlucht
        content: Voor een minder bekende kerstmarkt, maar zeker niet minder spectaculair, reis je af naar de Ravenna-kloof in het Zwarte Woud. Magischer dan dit wordt het niet; de verlichte kraampjes omgeven door bossen vormen een winters spektakel. Het aanbod bestaat voornamelijk uit lokale specialiteiten, aangeboden in een sprookjesachtige omgeving.

      - id: cologne
        title: Keulen
        content: De imposante kathedraal vormt het decor voor de kerstmarkt in het centrum van Keulen, mede hierdoor is deze kerstmarkt een lust voor het oog. De schilderachtige kraampjes met rode daken omringen de grootste kerstboom van het Rijnland. De glühwein vloeit hier rijkelijk terwijl je geniet van live muziek. Vind je deze markt iets te groot? Bezoek dan een van de kleinere, knusse kerstmarkten in de stad.

      - id: dresden
        title: Dresden
        content: Dresden staat bekend als dé Duitse kersthoofdstad. Door de hele stad vind je kerstmarkten, waarvan de Striezelmarkt de oudste van het land is. Elke markt heeft zijn eigen specialiteit; van handgemaakte producten tot regionale gerechten.

      - id: munich
        title: München
        content: Op het weelderige Marienplatz in hartje München vloeit de glühwein rijkelijk op de kerstmarkt. Je kunt er houten speelgoed, handgemaakte kaarsen en andere ambachtelijke producten vinden, en dat allemaal in een romantische en sfeervolle setting.

      - id: koblenz
        title: Koblenz
        content: Waar de Rijn en de Moezel samenkomen versieren fonkelende lichtjes en de geur van gekruide wijnen het charmante stadje Koblenz. Verspreid over zes oude pleinen vind je feestelijke kraampjes die deze prachtige stad omtoveren tot een romantisch sprookje.

      - id: hanover
        title: Hannover
        content: Bezoek het idyllische oude centrum van Hannover, vol vakwerkhuizen en geplaveide straatjes die rondom kerst feestelijk versierd zijn. Op de middeleeuwse kerstmarkt zie je ambachtslieden aan het werk, op de Finse markt geniet je van gegrilde zalm, klaargemaakt op open vuur, en maar liefst 50 naaldbomen toveren de Holzmarkt om tot een heus kerstbos.


---