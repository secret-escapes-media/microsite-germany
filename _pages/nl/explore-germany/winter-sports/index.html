---
region: nl
layout: content-page
id: winter-sports
title: Wintersport
group-parent: explore-germany
group-order: 4



intro: >
  <p class="text--xxl">Van Sauerland tot aan de Beierse Alpen: Duitsland biedt de perfecte locaties voor wintersport. Ski de pistes af en warm je weer op tijdens de après-ski wanneer de zon langzaam wegzakt onder de indrukwekkende bergtoppen. Plan je wintersportvakantie hier bij ons.</p>

external-link: https://tracking.germany.travel/nqHw2

topics:

  - id: zugspitze-the-bavarian-prealps
    title: Zugspitze & Beierse Alpen
    content: >
      <p>Beklim de Zugspitze, de hoogste berg van Duitsland of misschien toch iets makkelijker: ga met de kabelbaan naar de top. De cabines zijn helemaal van glas en bieden een prachtig uitzicht over het berglandschap. Bevind je letterlijk in de wolken en als het weer glashelder is, kun je zelfs de bergtoppen van vier landen tegelijk zien.</p>
      <p>De Beierse Alpen staan bekend om de vele skitochten die je kunt maken. Diverse routes liggen al voor je klaar dus pak snel je ski’s en ontdek de verborgen schatten van dit gebied.</p>

  - id: allgau
    title: Allgäu
    content: >
      <p>Allgäu is een prachtig gebied dat deels bij de Beierse Alpen hoort. Toch is het, met een eigen dialect en een authentieke keuken, heel anders dan de naastgelegen gebieden. In de autovrije omgeving van Oberstdorf vind je de hoogste skipistes van de regio. Deze beslaan ruim 30 kilometer en zijn sneeuwzeker. De omgeving staat ook bekend om het vierschansentoernooi. Dicht bij Nebelhorn vind je uitdagende hellingen met de pistes van Fellhorn in de buurt. Voor een wat rustiger, familievriendelijk gebied, is Bad Hindelang een uitstekende keuze. Hier zijn de bergen niet zo steil en zijn er genoeg langlaufpistes te vinden.</p>

  - id: winterberg
    title: Winterberg
    content: >
      <p>Zoals de naam al zegt: Winterberg is dé wintersportlocatie van West-Duitsland. Met een indrukwekkend skigebied in de bosrijke omgeving van Sauerland is dit een unieke plek om je wintersportvakantie door te brengen. Zes skigebieden met meer dan 50 kilometer aan pistes zorgen voor volop winterpret. Elke avond kun je je klaarmaken voor een onvergetelijke après-ski ervaring. Winterberg is dé winterbestemming ten noorden van de Alpen.</p>

  - id: black-forest
    title: Zwarte Woud
    content: >
      <p>Een sprookjesachtig landschap met eeuwenoude bossen; het Zwarte Woud is een iconische bestemming. In de winter zorgen besneeuwde heuvels voor een nog magischer landschap. Geniet in het Zwarte Woud van een langlauftocht of van een winterse wandeling door de sneeuw, voordat je je opwarmt in een traditionele hut voor een goed diner. De volgende dag staan er weer lange pistes (meer dan 60 kilometer) en steile hellingen op de planning voor de echte adrenalinejunks. Mis ook de spectaculaire rodelbanen niet of ga romantisch schaatsen.</p>


---