---
region: nl
layout: content-page
id: family-getaways
title: Voor de hele familie
group-parent: explore-germany
group-order: 5



intro: >
  <p class="text--xl">Duitsland is een magische bestemming voor de hele familie. Laat je inspireren door de sfeervolle kerstmarkten met unieke Duitse tradities en natuurlijk heel veel lekkers! Ga op avontuur door de betoverende sneeuwlandschappen of maak de kleintjes gek met een bezoek aan een van de spectaculaire pretparken.</p>

external-link: https://tracking.germany.travel/RmCTO
external-link-text: "familie uitjes"

sections:

  - id: magical-landscapes
    title: Magische landschappen
    highlights:

      - id: schloss-neuschwanstein
        title: Slot Neuschwanstein
        content: "Sprookjesachtiger wordt het niet: Slot Neuschwanstein in Beieren. Geïnspireerd op Germaanse mythen en legendes maakt dit magische kasteel indruk op de hele familie. Wandel de heuvel op naar de Marienbrücke voor een schitterend uitzicht op het kasteel en de omgeving. Zorg ervoor dat je op tijd reserveert als je het kasteel ook van binnen wil bewonderen. "

      - id: fairytale-route
        title: Sprookjesroute
        content: "Treed in de voetstappen van de gebroeders Grimm met een tocht langs middeleeuwse dorpjes en pittoreske landschappen. Laat de verhalen tot leven komen tijdens de Sprookjesroute, gebaseerd op de bijzondere verhalen uit deze prachtige regio. De Sprookjesroute start in Hanau en eindigt ongeveer 450 kilometer verderop in Bremen. "

      - id: winter-sports
        title: Wintersport
        content: "Ski’s aan en gaan! Winterberg ligt in de pittoreske bergtoppen van Sauerland en is de beste plek om de latten onder te binden of te sleeën door de sneeuw. Vergeet de Alpen en geniet van deze schitterende omgeving vlak over de grens."

  - id: thrills-for-all
    title: Dagje (ont)spanning
    highlights:

      - id: europa-park
        title: Europa-Park
        content: Stap in de winter wonderwereld van Europa-Park vol spannende achtbanen en leuke attracties tussen de besneeuwde kerstbomen en talrijke lichtjes. Met een winters showprogramma en speciale winterattracties biedt het Europa-Park alles voor een fantastisch dagje uit voor de hele familie. Slenter over de middeleeuwse kerstmarkt bij het historische Balthasar Castle-park of zoek de hoogte op in de Big Wheel Bellevue.

      - id: miniatur-wunderland
        title: Miniatur Wunderland
        image-credit: © Miniatur Wunderland / -
        content: "Klein maar fijn: Miniatur Wunderland in Hamburg. Hier vind je 1490 vierkante meter aan modeltreinen die onder andere door de Duitse Alpen en langs de luchthaven van Hamburg rijden. De details van deze grootste modelspoorbaan ter wereld zijn ongekend en daarmee is het een unieke ervaring voor jong en oud. "

      - id: chocolate-museum
        title: Chocolade museum
        content: "Chocoholics opgelet! Met een heus chocolademuseum is Keulen dé place to be. Je leert hier alles over de 5000-jarige culturele geschiedenis van de cacaoboon. Geniet van de chocoladefontein, slenter door het tropisch regenwoud en eet natuurlijk heel veel chocolade!"

---